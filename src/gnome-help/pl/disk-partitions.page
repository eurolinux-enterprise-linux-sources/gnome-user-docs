<?xml version="1.0" encoding="utf-8"?>
<page xmlns="http://projectmallard.org/1.0/" type="topic" style="tip" id="disk-partitions" xml:lang="pl">
  <info>
    <link type="guide" xref="disk"/>


    <credit type="author">
      <name>Projekt dokumentacji GNOME</name>
      <email>gnome-doc-list@gnome.org</email>
    </credit>

    <revision pkgversion="3.4.0" date="2012-02-19" status="review"/>

    <desc>Czym są woluminy i partycje oraz jak używać narzędzia do ich zarządzania.</desc>
    <include xmlns="http://www.w3.org/2001/XInclude" href="legal.xml"/>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Piotr Drąg</mal:name>
      <mal:email>piotrdrag@gmail.com</mal:email>
      <mal:years>2017-2018</mal:years>
    </mal:credit>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Aviary.pl</mal:name>
      <mal:email>community-poland@mozilla.org</mal:email>
      <mal:years>2017-2018</mal:years>
    </mal:credit>
  </info>

 <title>Zarządzanie woluminami i partycjami</title>

  <p>Słowo <em>wolumin</em> oznacza urządzenie do przechowywania danych, takie jak dysk twardy. Może także oznaczać <em>część</em> tego urządzenia, ponieważ można je dzielić na części. Komputer udostępnia wolumin przez system plików w procesie o nazwie <em>montowanie</em>. Zamontowane woluminy mogą być dyskami twardymi, dyskami USB, płytami DVD-RW, kartami SD itd. Jeśli wolumin jest obecnie zamontowany, to można odczytywać (i być może zapisywać) pliki na nim się znajdujące.</p>

  <p>Często zamontowany wolumin jest nazywany <em>partycją</em>, chociaż nie zawsze są tym samym. „Partycja” oznacza <em>fizyczny</em> obszar na jednym dysku twardym. Po zamontowaniu partycja może być nazywana woluminem, ponieważ użytkownik ma dostęp do jej plików. Można myśleć o woluminach jako nazwanych, dostępnych „interfejsach” do „zapleczy” partycji i napędów.</p>

<section id="manage">
 <title>Wyświetlanie i zarządzanie woluminami i partycjami za pomocą narzędzia do obsługi dysków</title>

  <p>Można sprawdzić i zmodyfikować woluminy komputera za pomocą narzędzia do obsługi dysków.</p>

<steps>
  <item>
    <p>Otwórz <gui>ekran podglądu</gui> i uruchom program <app>Dyski</app>.</p>
  </item>
  <item>
    <p>Na liście urządzeń do przechowywania danych po lewej znajdują się dyski twarde, napędy CD/DVD i inne fizyczne urządzenia. Kliknij urządzenie do sprawdzenia.</p>
  </item>
  <item>
    <p>Prawy panel dostarcza wizualny przegląd woluminów i partycji obecnych na wybranym urządzeniu. Zawiera on także zestaw narzędzi do zarządzania nimi.</p>
    <p>Zachowaj ostrożność: za pomocą tych narzędzi można całkowicie usunąć dane na dysku.</p>
  </item>
</steps>

  <p>Komputer prawdopodobnie ma co najmniej jedną <em>główną</em> partycję i jedną partycję <em>wymiany</em>. Partycja wymiany jest używana przez system operacyjny do zarządzania pamięcią i zazwyczaj nie jest zamontowana. Główna partycja zawiera system operacyjny, programy, ustawienia i pliki użytkownika. Dla bezpieczeństwa lub wygody te pliki mogą znajdować się na kilku partycjach.</p>

  <p>Jedna główna partycja musi zawierać informacje używane przez komputer do uruchomienia. Jest to partycja startowa (lub wolumin startowy). Aby ustalić, czy wolumin jest startowy, wybierz partycję lub kliknij przycisk menu na pasku narzędziowym pod listą partycji. Następnie kliknij <gui>Modyfikuj partycję…</gui> i sprawdź jej <gui>Flagi</gui>. Zewnętrzne nośniki, takie jak dyski USB i płyty CD także mogą zawierać partycję startową.</p>

</section>

</page>
