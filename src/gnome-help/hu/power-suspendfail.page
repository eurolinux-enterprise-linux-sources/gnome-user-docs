<?xml version="1.0" encoding="utf-8"?>
<page xmlns="http://projectmallard.org/1.0/" type="topic" style="problem" id="power-suspendfail" xml:lang="hu">

  <info>
    <link type="guide" xref="power#problems"/>
    <link type="guide" xref="hardware-problems-graphics"/>
    <revision pkgversion="3.4.0" date="2012-02-20" status="review"/>

    <desc>Egyes számítógép-alkatrészek felfüggesztési vagy hibernálási hibákat okoznak.</desc>

    <credit type="author">
      <name>GNOME dokumentációs projekt</name>
      <email>gnome-doc-list@gnome.org</email>
    </credit>
    <credit type="author">
      <name>Ekaterina Gerasimova</name>
      <email>kittykat3756@gmail.com</email>
    </credit>

    <include xmlns="http://www.w3.org/2001/XInclude" href="legal.xml"/>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Griechisch Erika</mal:name>
      <mal:email>griechisch.erika at gmail dot com</mal:email>
      <mal:years>2011</mal:years>
    </mal:credit>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Kelemen Gábor</mal:name>
      <mal:email>kelemeng at gnome dot hu</mal:email>
      <mal:years>2011, 2012, 2013</mal:years>
    </mal:credit>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Kucsebár Dávid</mal:name>
      <mal:email>kucsdavid at gmail dot com</mal:email>
      <mal:years>2011</mal:years>
    </mal:credit>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Lakatos 'Whisperity' Richárd</mal:name>
      <mal:email>whisperity at gmail dot com</mal:email>
      <mal:years>2011</mal:years>
    </mal:credit>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Lukács Bence</mal:name>
      <mal:email>lukacs.bence1 at gmail dot com</mal:email>
      <mal:years>2011</mal:years>
    </mal:credit>
  </info>

<title>Miért nem kapcsol vissza felfüggesztés után a számítógépem?</title>

<p>Ha számítógépét <link xref="power-suspend">felfüggeszti</link> vagy <link xref="power-hibernate">hibernálja</link>, majd megpróbálja folytatni a használatát vagy visszakapcsolni, előfordulhat, hogy ez nem sikerül. Ezt a felfüggesztést és hibernálást nem megfelelően támogató hardver okozhatja.</p>

<section id="resume">
  <title>A számítógépem nem tér vissza a felfüggesztésből</title>
  <p>Amikor számítógépének felfüggesztése után megnyom egy billentyűt vagy kattint az egérrel, akkor annak fel kell ébrednie, és meg kell jelenítenie a jelszót kérő képernyőt. Ha ez nem történik meg, akkor próbálja megnyomni a bekapcsológombot (ne tartsa lenyomva, csak egyszer nyomja meg).</p>
  <p>Ha ez sem segít, akkor győződjön meg róla, hogy a monitor be van kapcsolva, és nyomjon le újra egy billentyűt.</p>
  <p>Végső esetben kapcsolja ki a számítógépet a bekapcsológombot 5-10 másodpercig lenyomva tartva. Ekkor a nem mentett munkája elvész, azonban újra be tudja kapcsolni a számítógépet.</p>
  <p>Ha ez minden felfüggesztéskor megtörténik, akkor valószínűleg az adott hardverrel nem működik megfelelően a felfüggesztés.</p>
  <note style="warning">
    <p>Ha a számítógép elveszti a tápellátást, és nincs alternatív energiaellátása (például akkumulátora), akkor ki fog kapcsolni.</p>
  </note>
</section>

<section id="hibernate">
  <title>A számítógép ismételt bekapcsolásakor egyik alkalmazásom/dokumentumom sincs újra megnyitva</title>
  <p>Ha számítógépét hibernálta, majd újra bekapcsolta, de dokumentumai vagy alkalmazásai egyike sincs nyitva, akkor a hibernálás valószínűleg meghiúsult. Néha ez egy átmeneti probléma miatt történik, és a hibernálás a következő alkalommal sikeres lesz. Az is előfordulhat, hogy a számítógép újraindítását igénylő szoftverfrissítést telepített, ebben az esetben a számítógép a hibernálás helyett leállhatott.</p>
  <p>Az is lehetséges, hogy a számítógép azért nem képes hibernálni, mert a hardver nem támogatja azt megfelelően. Ezt például a hardver linuxos illesztőprogramjainak hibája okozhatja. Ezt a hibernálás megismétlésével tesztelheti. Ha másodszorra sem sikerül, akkor valószínűleg a számítógép illesztőprogramjai hibásak.</p>
</section>

<section id="hardware">
  <title>A vezeték nélküli kapcsolat (vagy más hardver) nem működik a számítógép felébresztésekor</title>
  <p>Ha a számítógépet felfüggeszti vagy hibernálja, majd újra felébreszti, akkor előfordulhat, hogy az internetkapcsolat, az egér vagy más eszköz nem fog megfelelően működni. Ezt az eszköz illesztőprogramja okozhatja, amely nem támogatja megfelelően a felfüggesztést/hibernálást. Ez az <link xref="hardware-driver">illesztőprogram hibája</link>, és nem az eszközé.</p>
  <p>Ha az eszközön van ki/be kapcsoló gomb, akkor próbálja meg ki- és bekapcsolni. A legtöbb esetben az eszköz ilyenkor újra működni kezd. Ha USB-kábellel csatlakozik, akkor húzza ki az eszközt, majd dugja vissza újra.</p>
  <p>Ha nem tudja kikapcsolni/kihúzni az eszközt, vagy ez nem használ, akkor indítsa újra számítógépét az eszköz működőképessé tételéhez.</p>
</section>

</page>
